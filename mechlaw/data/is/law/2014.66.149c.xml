<?xml version="1.0" encoding="utf-8"?>
<law nr="66" parliament="149c" year="2014">
  <content-setup>
    <chapter>roman-chapter</chapter>
  </content-setup>
  <name>Lög um fjármálastöðugleikaráð &lt;sup style=&quot;font-size:60%&quot;&gt; 1) &lt;/sup&gt;</name>
  <num-and-date>
    <date>2014-05-28</date>
    <num>66</num>
    <original>2014 nr. 66 28. maí</original>
  </num-and-date>
  <minister-clause>&lt;i&gt; &lt;small&gt; &lt;sup style=&quot;font-size:60%&quot;&gt; 1) &lt;/sup&gt; Lögunum var breytt með &lt;a href=&quot;/altext/stjt/2019.091.html&quot;&gt; l. 91/2019, III. kafla &lt;/a&gt; ; breytingarnar taka gildi 1. jan. 2020 skv. 136. gr. s.l. &lt;/small&gt; &lt;/i&gt; &lt;br/&gt; &lt;a href=&quot;http://www.althingi.is//dba-bin/ferill.pl?ltg=143&amp;amp;mnr=426&quot;&gt; &lt;i&gt; Ferill málsins á Alþingi. &lt;/i&gt; &lt;/a&gt; &lt;a href=&quot;http://www.althingi.is/altext/143/s/0765.html&quot;&gt; &lt;i&gt; Frumvarp til laga. &lt;/i&gt; &lt;/a&gt; &lt;br/&gt; &lt;br/&gt; &lt;small&gt; &lt;b&gt; Tóku gildi 6. júní 2014. &lt;/b&gt; &lt;em&gt; Breytt með: &lt;/em&gt; &lt;a href=&quot;/altext/stjt/2019.071.html&quot;&gt; L. 71/2019 &lt;/a&gt; (tóku gildi 5. júlí 2019). &lt;a href=&quot;/altext/stjt/2019.091.html&quot;&gt; L. 91/2019 &lt;/a&gt; (taka gildi 1. jan. 2020 nema 133. gr. sem tók gildi 16. júlí 2019). &lt;br/&gt; &lt;/small&gt; &lt;br/&gt; Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við &lt;b&gt; fjármála- og efnahagsráðherra &lt;/b&gt; eða &lt;b&gt; fjármála- og efnahagsráðuneyti &lt;/b&gt; sem fer með lög þessi. Upplýsingar um málefnasvið ráðuneyta skv. forsetaúrskurði er að finna &lt;a href=&quot;2018119.html&quot;&gt; hér. &lt;/a&gt;</minister-clause>
  <chapter nr="1">
    <nr-title>I. kafli.</nr-title>
    <name>Markmið og skilgreiningar.</name>
    <art nr="1">
      <nr-title>1. gr.</nr-title>
      <name>Markmið.</name>
      <subart nr="1">
        <sen>Markmið laga þessara er að efla og varðveita fjármálastöðugleika í almannaþágu, auka viðnámsþrótt fjármálakerfisins og sporna við uppsöfnun kerfisáhættu.</sen>
        <sen>Í því skyni er sérstöku ráði, fjármálastöðugleikaráði, falið skilgreint hlutverk samkvæmt lögum þessum.</sen>
      </subart>
    </art>
    <art nr="2">
      <nr-title>2. gr.</nr-title>
      <name>Orðskýringar.</name>
      <subart nr="1">
        <sen>Í lögum þessum merkir:</sen>
        <numart nr="1" type="numeric">
          <nr-title>1.</nr-title>
          <name>Aðildarstofnanir fjármálastöðugleikaráðs:</name>
          <sen>Seðlabanki Íslands og Fjármálaeftirlitið.</sen>
        </numart>
        <numart nr="2" type="numeric">
          <nr-title>2.</nr-title>
          <name>Eindaeftirlit:</name>
          <sen>Varúðareftirlit með einstökum eftirlitsskyldum aðilum.</sen>
        </numart>
        <numart nr="3" type="numeric">
          <nr-title>3.</nr-title>
          <name>Fjármálakerfi:</name>
          <sen>Allir lögaðilar sem stunda fjármálastarfsemi í skilningi laga um opinbert eftirlit með fjármálastarfsemi, þ.m.t. opinberir lánasjóðir og lífeyrissjóðir, svo og fjármálamarkaðir og innviðir.</sen>
        </numart>
        <numart nr="4" type="numeric">
          <nr-title>4.</nr-title>
          <name>Fjármálakreppa:</name>
          <sen>Það ástand þegar rýrnun verulegs hluta eigna fjármálakerfisins eða markaðsbrestur á fjármálamörkuðum raskar fjármálastöðugleika.</sen>
        </numart>
        <numart nr="5" type="numeric">
          <nr-title>5.</nr-title>
          <name>Fjármálamarkaðir:</name>
          <sen>Lánsfjármarkaðir, verðbréfamarkaðir, gjaldeyrismarkaðir og tilheyrandi millibankamarkaðir.</sen>
        </numart>
        <numart nr="6" type="numeric">
          <nr-title>6.</nr-title>
          <name>Fjármálastöðugleiki:</name>
          <sen>Það ástand þegar ekki er rof eða veruleg truflun á starfsemi fjármálakerfisins og það býr yfir nægum viðnámsþrótti til að þola áföll og ójafnvægi án þess að veruleg neikvæð áhrif verði í miðlun fjármagns, miðlun greiðslna og dreifingu áhættu.</sen>
        </numart>
        <numart nr="7" type="numeric">
          <nr-title>7.</nr-title>
          <name>Innviðir:</name>
          <sen>Kerfislega þýðingarmikil greiðslu- og uppgjörskerfi og eftirlitsstofnanir eins og Seðlabanki Íslands og Fjármálaeftirlitið.</sen>
        </numart>
        <numart nr="8" type="numeric">
          <nr-title>8.</nr-title>
          <name>Kerfisáhætta:</name>
          <sen>Þegar samspil fjármálakerfis og þjóðarbúskapar felur í sér hagsveiflumögnun, fjármálafyrirtæki verða viðkvæm fyrir aðgerðum annarra aðila og hætta er á atburðarás sem getur ógnað fjármálastöðugleika með tilheyrandi neikvæðum áhrifum á þjóðarbúskapinn.</sen>
        </numart>
        <numart nr="9" type="numeric">
          <nr-title>9.</nr-title>
          <name>Þjóðhagsvarúð:</name>
          <sen>Heildar- eða kerfiseftirlit sem einskorðast ekki við hvern einstakan eftirlitsskyldan aðila, sbr. eindaeftirlit, heldur felst í því að líta eftir kerfinu sem heild, samspili eindanna sem mynda það og tengslum þess við raunhagkerfið.</sen>
        </numart>
      </subart>
    </art>
  </chapter>
  <chapter nr="2">
    <nr-title>II. kafli.</nr-title>
    <name>Fjármálastöðugleikaráð.</name>
    <art nr="3">
      <nr-title>3. gr.</nr-title>
      <name>Hlutverk og skipan.</name>
      <subart nr="1">
        <sen>Fjármálastöðugleikaráð er formlegur samstarfsvettvangur stjórnvalda um fjármálastöðugleika.</sen>
      </subart>
      <subart nr="2">
        <sen>Í fjármálastöðugleikaráði sitja ráðherra, og er hann formaður ráðsins, seðlabankastjóri og forstjóri Fjármálaeftirlitsins.</sen>
        <sen>Formaður kallar ráðið saman til fundar þrisvar sinnum á ári en oftar telji einhver ráðsmaður þörf á.</sen>
        <sen>Fjármálastöðugleikaráð setur sér starfsreglur og heldur gerðabók á fundum sínum.</sen>
      </subart>
      <subart nr="3">
        <sen>Aðildarstofnanir fjármálastöðugleikaráðs, sem fara með eindaeftirlit og málefni þjóðhagsvarúðar, veita ráðinu þá þjónustu sem það óskar eftir til að sinna hlutverki sínu og bera sjálfar þann kostnað sem af hlýst.</sen>
        <sen>Umsýsla vegna fjármálastöðugleikaráðs og undirbúningur funda þess er á hendi ráðuneytisins.</sen>
      </subart>
    </art>
    <art nr="4">
      <nr-title>4. gr.</nr-title>
      <name>Almenn verkefni.</name>
      <subart nr="1">
        <sen>Fjármálastöðugleikaráð er vettvangur samráðs, upplýsingaskipta og stefnumótunar vegna fjármálastöðugleika og samhæfir viðbúnað opinberra aðila við fjármálakreppu.</sen>
      </subart>
      <subart nr="2">
        <sen>Helstu verkefni fjármálastöðugleikaráðs eru eftirfarandi:</sen>
        <numart nr="a" type="alphabet">
          <nr-title>a.</nr-title>
          <sen>að móta opinbera stefnu um fjármálastöðugleika,</sen>
        </numart>
        <numart nr="b" type="alphabet">
          <nr-title>b.</nr-title>
          <sen>að meta efnahagslegt ójafnvægi, áhættu í fjármálakerfinu, óæskilega hvata og aðrar aðstæður sem eru líklegar til að ógna fjármálastöðugleika,</sen>
        </numart>
        <numart nr="c" type="alphabet">
          <nr-title>c.</nr-title>
          <sen>að skilgreina þær aðgerðir, aðrar en beitingu stjórntækja Seðlabanka Íslands í peningamálum, sem eru taldar nauðsynlegar á hverjum tíma til að hafa áhrif á fjármálakerfið í þeim tilgangi að efla og varðveita fjármálastöðugleika,</sen>
        </numart>
        <numart nr="d" type="alphabet">
          <nr-title>d.</nr-title>
          <sen>að staðfesta skilgreiningar á kerfislega mikilvægum eftirlitsskyldum aðilum, innviðum og mörkuðum sem eru þess eðlis að starfsemi þeirra getur haft áhrif á fjármálastöðugleika.</sen>
        </numart>
      </subart>
      <subart nr="3">
        <sen>Fjármálastöðugleikaráð skal einkum byggja á tillögum eða greiningu kerfisáhættunefndar við vinnslu verkefna skv. 2. mgr.</sen>
      </subart>
    </art>
    <art nr="5">
      <nr-title>5. gr.</nr-title>
      <name>Tilmæli.</name>
      <subart nr="1">
        <sen>Nú koma upp aðstæður sem eru líklegar til að ógna fjármálastöðugleika eða hafa óæskileg áhrif á fjármálakerfið og getur þá fjármálastöðugleikaráð beint tilmælum til þar til bærra stjórnvalda um aðgerðir til að mæta þeim aðstæðum.</sen>
        <sen>Þetta á þó ekki við um ákvarðanir um beitingu stjórntækja í peningamálum.</sen>
      </subart>
      <subart nr="2">
        <sen>Fari sá sem tilmælum er beint til ekki að þeim skal hann skila til ráðsins skriflegum rökstuðningi fyrir afstöðu sinni innan hæfilegs tímafrests sem ráðið áskilur.</sen>
      </subart>
      <subart nr="3">
        <sen>Fjármálastöðugleikaráð birtir tilmæli sín og rökstuðning fyrir þeim í heild eða að hluta, nema birting þeirra geti haft neikvæð áhrif á fjármálastöðugleika.</sen>
        <sen>Fari stjórnvald ekki að tilmælum fjármálastöðugleikaráðs skal einnig birta skriflegan rökstuðning viðeigandi stjórnvalds nema birtingin geti haft neikvæð áhrif á fjármálastöðugleika.</sen>
      </subart>
    </art>
    <art nr="6">
      <nr-title>6. gr.</nr-title>
      <name>Sérstakar aðstæður.</name>
      <subart nr="1">
        <sen>Fyrir utan reglulega fundi fjármálastöðugleikaráðs, sbr. 2. mgr. 3. gr., kemur ráðið saman sem formlegur samráðsvettvangur stjórnvalda þegar fjármálakreppa telst yfirvofandi eða skollin á eða hætta er á atburðum sem geta valdið umtalsverðum smitáhrifum.</sen>
      </subart>
      <subart nr="2">
        <sen>Ráðið leggur mat á til hvaða nauðsynlegu aðgerða eða ráðstafana þurfi að grípa, skilgreinir það viðbúnaðarstig sem við á og samræmir aðkomu stjórnvalda.</sen>
      </subart>
      <subart nr="3">
        <sen>Þegar sérstakar aðstæður skapast á fjármálamarkaði, sbr. 1. mgr., skal ráðið kynna nauðsynlegar aðgerðir og ráðstafanir, sbr. 2. mgr., fyrir efnahags- og viðskiptanefnd Alþingis.</sen>
      </subart>
    </art>
  </chapter>
  <chapter nr="3">
    <nr-title>III. kafli.</nr-title>
    <name>Kerfisáhættunefnd.</name>
    <art nr="7">
      <nr-title>7. gr.</nr-title>
      <name>Skipan.</name>
      <subart nr="1">
        <sen>Fyrir fjármálastöðugleikaráð starfar kerfisáhættunefnd.</sen>
      </subart>
      <subart nr="2">
        <sen>Í kerfisáhættunefnd sitja fimm, seðlabankastjóri, sem er formaður nefndarinnar, forstjóri Fjármálaeftirlitsins, sem er varaformaður, aðstoðarseðlabankastjóri, aðstoðarforstjóri Fjármálaeftirlitsins og einn sérfræðingur í málefnum fjármálamarkaðar eða hagfræði sem ráðherra skipar án tilnefningar til fimm ára í senn.</sen>
        <sen>Ráðuneytisstjóri, eða tilnefndur embættismaður ráðuneytisins, á sæti á fundum nefndarinnar með málfrelsi og tillögurétt en án atkvæðisréttar.</sen>
        <sen>Falli atkvæði jöfn á fundum nefndarinnar ræður atkvæði formanns.</sen>
      </subart>
      <subart nr="3">
        <sen>Kerfisáhættunefnd kemur saman til fundar að minnsta kosti fjórum sinnum á ári en oftar telji einhver nefndarmanna þörf á.</sen>
        <sen>Nefndin setur sér starfsreglur sem fjármálastöðugleikaráð staðfestir.</sen>
        <sen>Í starfsreglum skal m.a. tilgreina undirbúning, rökstuðning tillagna, tilhögun funda og endurskoðun starfsreglnanna.</sen>
      </subart>
      <subart nr="4">
        <sen>Umsýsla nefndarinnar er á hendi Seðlabanka Íslands sem vistar nefndina og sér um skráningu og skjölun.</sen>
      </subart>
    </art>
    <art nr="8">
      <nr-title>8. gr.</nr-title>
      <name>Hlutverk og verkefni.</name>
      <subart nr="1">
        <sen>Kerfisáhættunefnd leggur mat á ástand og horfur í fjármálakerfinu, kerfisáhættu og fjármálastöðugleika.</sen>
        <sen>Nefndin nýtir til þess greiningarvinnu Seðlabanka Íslands og Fjármálaeftirlitsins sem kveðið er á um í samstarfssamningi stofnananna, svo og greiningarvinnu annarra innlendra og erlendra aðila eftir því sem tilefni er til.</sen>
      </subart>
      <subart nr="2">
        <sen>Nefndin fjallar um samspil beitingar stýritækja aðildarstofnana fjármálastöðugleikaráðs sem áhrif hafa á fjármálastöðugleika, að undanskildum stýritækjum Seðlabanka Íslands á sviði peningamála.</sen>
      </subart>
      <subart nr="3">
        <sen>Nefndin gerir tillögur til fjármálastöðugleikaráðs í samræmi við lög og starfsreglur nefndarinnar.</sen>
      </subart>
    </art>
  </chapter>
  <chapter nr="4">
    <nr-title>IV. kafli.</nr-title>
    <name>Ýmis ákvæði.</name>
    <art nr="9">
      <nr-title>9. gr.</nr-title>
      <name>Gagnaöflun. Þagnarskylda.</name>
      <subart nr="1">
        <sen>Aðildarstofnanir fjármálastöðugleikaráðs skulu afhenda ráðinu og kerfisáhættunefnd upplýsingar og gögn sem stofnanirnar búa yfir og ráðið og nefndin telja nauðsynlegar vegna hlutverka sinna.</sen>
      </subart>
      <subart nr="2">
        <sen>Upplýsingar sem veittar eru samkvæmt þessari grein, gögn sem verða til á vettvangi nefndarinnar sem og umræður í nefndinni lúta þagnarskyldu samkvæmt lögum um opinbert eftirlit með fjármálastarfsemi og lögum um Seðlabanka Íslands.</sen>
      </subart>
      <subart nr="3">
        <sen>Þeir sem sitja í fjármálastöðugleikaráði og kerfisáhættunefnd eru bundnir þagnarskyldu skv. X. kafla stjórnsýslulaga.</sen>
      </subart>
      <footnotes>
        <footnote href="https://www.althingi.is/altext/stjt/2019.071.html" law-art="5" law-nr="71" law-year="2019" nr="1">
          <footnote-sen>L. 71/2019, 5. gr.</footnote-sen>
          <location type="range">
            <chapter>4</chapter>
            <art>9</art>
            <subart>3</subart>
            <sen>1</sen>
          </location>
        </footnote>
      </footnotes>
    </art>
    <art nr="10">
      <nr-title>10. gr.</nr-title>
      <name>Gagnsæi.</name>
      <subart nr="1">
        <sen>Fjármálastöðugleikaráð skal gera opinberlega grein fyrir meginefni funda sinna næsta dag eftir að fundur er haldinn, nema ætla megi að opinber birting geti haft neikvæð áhrif á fjármálastöðugleika, og skulu fundargerðir ráðsins vera gerðar opinberar innan eins mánaðar.</sen>
      </subart>
      <subart nr="2">
        <sen>Fjármálastöðugleikaráð skal árlega, og oftar ef þörf er á, gera Alþingi grein fyrir meginþáttum í störfum sínum.</sen>
        <sen>Birta skal opinberlega starfsreglur fjármálastöðugleikaráðs og kerfisáhættunefndar.</sen>
      </subart>
      <subart nr="3">
        <sen>Formaður fjármálastöðugleikaráðs skal halda ríkisstjórninni upplýstri um störf ráðsins og viðbúnað stjórnvalda og viðbragðsáætlanir við sérstakar aðstæður.</sen>
        <sen>Formenn stjórnmálaflokka á Alþingi, sem ekki eru jafnframt ráðherrar, skulu upplýstir með sama hætti.</sen>
        <sen>Ef formaður fjármálastöðugleikaráðs eða ráðherra krefst þess að trúnaður ríki um veittar upplýsingar skal gæta fyllstu þagmælsku um þær.</sen>
      </subart>
      <subart nr="4">
        <sen>Ákvæði upplýsingalaga og stjórnsýslulaga um aðgang að gögnum gilda ekki um fundargerðir og þau gögn sem eru unnin fyrir fjármálastöðugleikaráð og kerfisáhættunefnd eða eru þar til meðferðar.</sen>
      </subart>
    </art>
    <art nr="11">
      <nr-title>11. gr.</nr-title>
      <name>Hæfisskilyrði.</name>
      <subart nr="1">
        <sen>Þeim sem sitja í fjármálastöðugleikaráði og kerfisáhættunefnd er óheimilt að sinna störfum sem geta verið til þess fallin að draga megi óhlutdrægni þeirra í efa.</sen>
      </subart>
      <subart nr="2">
        <sen>Þeir sem sitja í fjármálastöðugleikaráði eða kerfisáhættunefnd, sem og allir þeir sem sitja fundi ráðsins eða nefndarinnar eða starfa á þeirra vegum, skulu hver fyrir sig og af sjálfsdáðum gæta að ábyrgð sinni varðandi meðferð innherjaupplýsinga og stöðu innherja samkvæmt ákvæðum laga um verðbréfaviðskipti.</sen>
      </subart>
    </art>
    <art nr="12">
      <nr-title>12. gr.</nr-title>
      <name>Gildistaka.</name>
      <subart nr="1">
        <sen>Lög þessi öðlast þegar gildi.</sen>
      </subart>
    </art>
  </chapter>
</law>
